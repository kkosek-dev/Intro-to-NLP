Osoby które aktywnie edytują Wikipedię określa się społecznością wikipedystów. Słowo wikipedysta (ang. Wikipedian) zostało dodane do słownika Oxford English Dictionary[134]. Badanie opublikowane w 2010 roku wykazało, że baza autorów Wikipedii składała się z zaledwie w 13% z kobiet, natomiast średni wiek autora to około 25 lat[135]. Według badania, którego rezultaty ogłoszono w 2012 roku, społeczność Wikipedii to w 90% mężczyźni, w 9% kobiety, a w 1% – osoby identyfikujące się jako transseksualne lub transpłciowe[136]. Co roku organizowana jest konferencja Wikimania prowadzona przez Wikimedia Foundation. Podczas spotkania omawiane są tematy dotyczące m.in. projektów Wikimediów, problemów społeczności, a także otwartego oprogramowania i wolnej treści[137].
